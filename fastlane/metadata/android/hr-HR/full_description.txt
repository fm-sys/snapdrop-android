Snapdrop za Android je Android™ klijent za besplatni i otvoreni servis dijeljenja datoteka https://snapdrop.net/.

Nalazite li se ponekad u situaciji kada trebate brzo prenijeti datoteku s mobilnog uređaja na kompjuter?

USB? - Staromodan!
Bluetooth? - Nespretan i spor!
E-pošta? - Samo ne još jedan e-mail koji moram sam/a sebi poslati!

Snapdrop!

Snapdrop je usluga za lokalno dijeljenje datoteka koja radi u potpunosti unutar web preglednika. Sličan Apple-ovom Airdropu, ali ne samo za Apple uređaje. Windows, Linux, Android, iPhone, Mac - nikakav problem!

Međutim, čak iako bi teoretski funkcionirao u potpunosti unutar web preglednika, ova aplikacija je savršena za češće korištenje Snapdropa u svakodnevnom životu. Zahvaljujući savršenoj integraciji u Android operativni sustav, datoteke se mogu slati još brže. Iz drugih aplikacija možete direktno odabrati Snapdrop za dijeljenje datoteka.

Zahvaljujući temeljnoj jednostavnosti, "Snapdrop za Android" čini svakodnevnicu lakšom tisućama korisnika. Kao projekt otvorenog koda, nemamo nikakve komercijalne namjere, već samo želimo učiniti svijet nešto boljim. Pridružite se i uvjerite se sami!

IZVORNI KOD:
https://github.com/fm-sys/snapdrop-android

OBAVIJEST O PRIVATNOSTI:
Ova aplikacija je u interakciji s https://snapdrop.net/ kako bi mogla pronaći druge uređaje koji koriste Snapdrop na vašoj lokalnoj mreži. Međutim, nijedna vaša datoteka neće biti poslana nijednom serveru, već direktno razmijenjena između vaših uređaja peer-to-peer metodom.

ZASLUGE:
Ova aplikacija i njezina ikona su bazirani na Snapdrop projektu otvorenog koda, koji vodi i održava RobinLinus. Također pogledajte https://www.github.com/robinlinus/snapdrop
